---
title: Šetříme - topení
description: 'Jak snižit náklady na topení. V posledních letech bývaly zimy nic moc. Jediný pozitvní dopad, který v tom vidím je, že se ušetřilo za cenu tepla. I tak se ale možná shodneme, že celkově platby za teplo nejsou zanedbatelné.'
seoKeywords: 'osobní finance, finanční poradenství, šetříme, topení'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-topeni
---


## Topení
V posledních letech bývaly zimy nic moc. Jediný pozitvní dopad, který v tom vidím je, že se ušetřilo za cenu tepla. I tak se ale možná shodneme, že celkově platby za teplo nejsou zanedbatelné. Následuje pár odstavců o tom, jak tyto platby minimalizovat.

### Větrání
Pokud větráte otevřete okno maximálně, ideálně udělejte průvan, ale ihned okno zavřete, jakmile se vzduch stihne vyměnit. Otevřené okno na škvírku toho moc nevyvětrá a bude Vám jen zbytečně utíkat teplo.

### Nižší teplota
Někteří lidé maji zavilou přestavu, že pokud nebudou mít doma aspoň 24 stupňu Celsia, tak zmrznou nebo zahynou jinou strašnou smrtí. Není tomu tak. Pokud budeme mít přes zimní období o 2-4 stupně méně pořád budeme mít komfotní teplotu. V ložnici, kde spíme, navíc může být teplota i nižší. Za každý stupeň dolů něco přeci jen ušetříme.

### Termostaty
Pokud máme termostaty skombinované s hodinovým spínačem můžeme využít nastavení jiné teploty v noci a jiné ve dne.

### Kvalitní zateplení
Samozřejmostí je kvalitní zateplení domu a dobře izolované okna. Nicméně, pokud nemáme vyloženě staré okna a máme například 10 let staré dvouskla, do třískel nemá cenu investovat.

### Termokamera
Pokud máte možnost půjčte si termokameru a projeďte si zvenku v noci váš dům nebo byt, možná najdete místa, kde je únik tepla s porovnáním s ostatními podobnými místy větší a bude možné toto místo lépe zaizolovat.

### Plastové okna a dveře
Plastové okna a dveře se časem zkroutí. Je možné, že se to stalo i Vašim oknům či dveřím. Důsledek je pak ten, že špatně izolují. Můžete je buďto zkusit seřídit, nebo někdy stačí například dveře zamykat nebo okno zavírat doopravdy až na doraz.

### Využití části domu
Pokud máte větší obytnou plochu oddělenou dveřmi, můžete zkusit využívat jen část teto plochy. Například v rodinném domě využívat jen jedno patro (aspoň v zimních měsících).

### Topení dřevem
Asi každý když jde v dnešní době do lesa, vidí, jak tam řádí dřevorubci - údajně kvůli kůrovci. Osobně bych radši viděl kdyby stromy zůstaly v lese. Slabou, nicméně aspoň nějakou, náplastí může být důsledek ten, že dřevo je v dnešní době doopravdy levné. Pokud máte krb (ideálně s rozvody do ostatních místností), zkuste ho v zimě využít jako hlavní zdroj tepla.
