---
title: Učíme se šetřit
description: 'Tipy jak ušetřit. Jak snížit náklady v jednotlivých kategoriích - bydlení, energie, jídlo, oblečení ...'
seoKeywords: 'osobní finance, finanční poradenství, šetření'
published: true
publishedDate: '8.března 2021'
isBlog: true
img: '../assets/wooden-path-l.jpg'
imgSmall: '../assets/wooden-path-s.jpg'
order: 3
slugs:
    - ucime-se-setrit
---

Vítám Vás v dalším díle našeho návodu na Osobní finance. Dnes se podíváme na to jak ušetřit trochu více peněz a přitom nutně nesnížit naši životní úroveň na nesnesitelný level. Pro řadu lidí je šetření bolestné nebo si nedokáží představit, kde by ještě více mohli ušetřit. Třeba právě, zde najdete potřebnou inspiraci. Tento článek je koncipován jako série tipů, jak a kde ušetřit a bude průběžně aktualizován novými tipy. Pojďme na to.

Ne každý tip, zde zmíněný bude pro každého stravitelný a aplikovatelný. Každý máme nastavené priority jinak. Začnětě s těmi, které jsou pro Vás nejvíce stravitelné. Můžete si je seřadit dle vlastních priorit a postupně zkusit všechny. Asi netřeba zdůrazňovat, že čím více chceme ušetřit, tím více se musíme uskromnit v komfortu. 

Zkusím, každý tip zařadit do kategorie z naší záložky výdaje. Zde jsou linky na jednotlivé kategorie pro rychlejší orientaci:



## Obecné
Zde uvádím pár tipů, jak ušetřit, které jednak považuji za důležité a jednak se mně nehodí do žádné kategorie.

### Zpytování minulého roku
Nejdříve se podívejme do našeho dokumentu z předchozího článku LINK, konkrétně na záložku výdaje.

U každé kategorie zkusme zvážit, zda není prostor pro to ušetřit. Žhavými kandidáty jsou především ty, kde si hned při podívání na měsíční průměrný výdaj řejneme, že "to je nějak moc". Necháme si vypsat konkrétní pltaby za minulý rok pro danou kategorii a zkusit identifikovat ty, které jsou "přes čáru".

Jsou to především ty, které byly udělány v afektu a bez rozmyslu - může to být koupě něčeho
- co nakonec nevyužíváme.
- co bylo zbytečně drahé
- co bylo nekvalitní (nepřečetli jsme si recenze například)
- co nám způsobilo další náklady

Takovéto cvičení, nám umožní se poučit a příště pse odobných výdajů vyvarovat.

### Zdraví
Zdraví je, jak asi ve finále každý potvrdí, to nejdůležitější. Prevence je relativně levná záležitost, řešení následků je pak daleko většinou nákladná záležitost. Rozhodně každému doporučuji využít anšho zdravotního systému a chodit na preventivní prohlídky. Můžete se na to odívat i následovně (toto není z mojí hlavy). Pokud by Vám někdo nabídl dvouleté povinné technické prohlídky pro Vaše auto zdarma, asi byste neváhali a nabídky využili. Proč nevyužít té samé možnosti pro technickou (preventivní) prohlídku vlastního těla "zdarma". Navíc si troufám tvrdit, že pro drtivou většinu z nás, je zdraví našho těla důležitěkší, než zdraví našho auta. Možnost preventivní dvouleté prohlídky zdarma, každý máme a je doopravdy hloupost ji nevyužít. Pokud Vás nepřesvědčily argumenty výše, tak se na věc můžete podívat i tak, že v rámci plateb Vaší zdravotní pojišťovně jste za prohlídku vlastně, tak jako tak zaplatili.

Samozřejmostí pro prevenci, je samozřejmě pohyb a rozumný příjem potravy, nicméně zde dám prostor jiným více povolaným webům a odkážu Vás na články jiných autorů, které se zaměřují na zdraví.

### Domácí inventura
Zkuste se schválně podívat do Vaší skříně, komory, garáže, půdy ... prostě kamkoliv, kde skladujete věci. Zkuste vytipovat věci, které vůbec nepoužíváte nebo které vlastně vůbec nepotřebujete. Tipnu si, že u většiny z nás se bude jednat o zásadní procento celkově nastřadaných věcí. Může se jednat o nevhodné dárky, ale i naše vlastní koupě bez rozmyslu.

Toto cvičení nám opět trochu promluví do duše a třeba se příště rozhodneme nekupovat zbytečnosti nebo si koupi lépe rozmyslet. Případně nás donutí domluvit se s rodinou na jiném systému dávání dárků.

Pokud chcete jít ještě o krok dál zkuste, zrovna věci vyfotit a dát je na nějaký web k prodeji (facebook, bazoš, ...) k prodeji. Dřive v ČR existovala skvělá aplikace na mobil LetGo, která byla na toto ideální - bohužel v ČR už není dostupná.

### Využívání placených služeb
Co myslím pod pojmem služby? Například Holič, finanční poradce (a už je to tu zas), hlídání dětí, drobné opravy, sekání trávy atd. Vtěšinu těchto věcí (ale samozřejmě, že ne každý všechny) jsme schopni zvládnout sami. Pár příkladů ...

- kopíme si za 1000Kč holicí strojek a budeme se stříhat doma sami nebo někoho poprosíme
- děti pohlída babička, budeme dělat z domu, do města je vezmeme sebou, nebo využijeme náctiletou dceru sousedů (hmm to zní blbě asi bych to měl přepsat), něco málo zaplatíme, ale aspoň utužíme sousedksé vztahy
- o financích si rozhodujeme sami, protože víme, že se o ně nikdo tak dobře nepostará jako my
- sekání trávy, ostříhání stromů, výměnu žárovky ve světle auta, výměna splachování ... zvládneme sami pomocí videa z internetu a ještě se přitom něco naučíme a budeme mít (po hodině nadávání na sebe ai na tenhle blbý text který nám to poradil) aspoň dobrý pocit

### Prodej starých věcí
Určitě máte doma plno starých nepotřebných věcí. Zkuste je dát na nějaký web k prodeji (facebook, bazoš, aukro ...). Dřive v ČR existovala skvělá aplikace na mobil LetGo, která byla na toto ideální - bohužel v ČR už není dostupná.

### Porovnávače
Kupujete něco většího? Ledničku, pračku nebo aspoň mixér, či sluchátka? Využijte jeden z porovnávačů cen, ale zkuste využít i klasický vyhledávač a 

- najděte si recenze, odborné i od kupujících a vemte si z nich to posatetné
- najděte si nejlevnější cenu, ale nezapomeňte započítat i cenu dopravy a zahrňte do úvah i původ výrobku (ne každý mobil nebo pračka je určen pro ČR) či případné dárky (obal k mobilu, který byste stejně nakonec kupovali)

### Funkce
Potřebujete doopravdy ve svém mobilu, pračce, mixéru, kotli nebo autě fuknci XYZ. Většinou doopravdy ne. Pokud ji potřebujete nedá se nahradit jinou cestou? Krásným příkldaem, je například navigace v autě. V dněšní době když má každý mobil, kde je navigace zdarma a mnohdy daleko lepší než ta v autě.

Pravdou je, že většinou doopravy žádné extra funkce nepotřebujeme, auto ma spolechlivě jezdit a ne mě masírovat záda nebo pouštět videa. Stejně tak nepotřebuju kolo, které je o silniční kolo lehčí (za cenu několika tisíc).

Další pravdou je, že většina těchto extra funkcí či vlastností je to, co posouvá cenu o podstatné procento směrem výše a rychle se to nasčítá.

Někdy také může znamenat extra funkce či vlastnost zvýšení nároků na správu (dražší auto, dražší náhradní díly).

Zkrátka, v jednoduchosti je většinou krása.

### Poslední model a značka aneb ješitnost a dobrý pocit
Potřebuji poslední model a hrušku ve znaku? Opět si troufám tvrdit, že ne.

Nejdříve k poslednímu modelu. Obzvlášť u technologických serepatiček, znamená dnes včera. Každou chvíli se vydávají nové modely, které jsou neúmerně drahé oproti modelům z minulého roku. Podobná situace je i u lyží, kol, aut atd. Doopravdy nemá cenu do této velice pomýjivé veličiny jakkoliv lít naše tvrdě vydělané peníze.

Možná  Vám tato koupě na chvíli udělá radost, ale opravdu jen na chvíli. Poté Vám možná spíše zbyde hořký pocit z vyhozených peněz a díra na bankovním účtu. Raději si jděte zaběhat, pohrát s dětmi nebo se podívat na západ slunce. Naplní Vás to déle trvajícím hezkým pocitem a zadarmo.

Nyní ke značce. Chápu, že někteří lidi si nemohou pomoct. Potřebují na tričku fajfku, na kalhotách pumu, na hodinkách korunku a na autě aspoň čtyři propojené kruhy, jinak nemá cenu ráno ani vstávat. Pro ty z nás, kteří ale chtěji šetřit a investovat raději do budoucnosti naší a našich dětí asi bude lepší, když budeme mit tričko bez fajfky, kalhoty bez pumy, hodinky bez korunky a na autě jen jeden kruh a v něm indiána.

Pozn. Zrovna píšu na MacBook Air, na hodinky, kam jsem se před chvíli podíval (a bylo pul hodiny po půlnoci a ja myslel, že je tak 11) je zezadu taky logo nakouslého jablka. Takže tady kážu možná trochu vodu a piju víno. Na druhou stranu obojí bylo dárek a ze svého bych si to za tu cenu nekoupil.

### Sousedi a kamarádi
Oooo ta závist a společenský tlak. Ne nadarmo se říká, pokud chceš být neštastý srovnávej se s ostatními. V práci přidělené auto je jen fábie - no s tím moc parády na ulici nenadělam. Říká Vám to něco? Možná nekomu ano. 

Pokud chceme nakupovat prakticky a bez emocí a ušetřit, musíme se od závisloti na srovnávání se s ostatními a na potřebě "udělat dojem", co nejvíce oprostit.

### Čína
Objevili jste už AliExpress, Wish a spol? Počkáte si sice měsíc, ale něco co normálně stojí dolarů 20 vy koupíte za 2. Blbouni, co kupují originál, che. No možná, ne tak rychle. Pokud dám bokem politiku, tak je minimálně dobré rozlišovat mezi výrobky co tyto uber-levne obchody umí a co ne. Nakpujete elektroniku - byl bych radši opatrný. Nakupujete oblečení? - asi v pohodě, jen pozr na velikosti. Nakupujete nový plastový pásek na hodinky - asi v pohodě, na tom se moc pokazit nedá.

Osobně už na těchto obchodech nenakupuji, takže možná se situace za posledních pár let změnila. Věřím, ale že pokud se na věc člověk dívá pouze z finančního hlediska a umí  vtom chodit, dá se občasným nákupem na těchto obchodem ušetřit nemaleé peníze.

### Reklamace
Prakticky od jakéhokoli vnákupu je dobré si schovat účtenku nebo ji aspoň vyfotit. Záručáky ztrácet nebo si je nenechat vyplnit od eShopu taky neni dobrý nápad. Nezapomínejte, že dvouletou záruku zakotvenou v občanském zákoníku Vám nikdo zadarmo nedává, zaplatíte si za ni v ceně výrobku. Je nechytré ji nevyužít, pokud nastane stav, před kterým Vás má chránit.

Stejně tak se nebojte reklamovat zboží, kde cítíte, že by ohlo dojít k nějakému konfliktu nebo otázkam, zda máte nárok. Prodali Vám zkažené maso v obchodě, běžte ho vrátit. Nebo ještě lée pošlete své dítě ať se otrká.

## Hypotéka a Nájem
Bydlení tvoří více jak čtvrtinu z celkových nákladů pro většinu domácností. Toto je opravdu vysoké procento a je těžké s tím něco dělat, možná pro pár z Vás budou palikovatelné násleudjící tipy.

### Vlastní bydlení
Na západě není normální, že má každý své vlastní bydlení. A tento trend se prosazuje i u nás. Se zánikem střední třídy, ubývá lidí, kteří si mohou vlastní bydlení dovolit. Troufám si ale tvrdit, že i přes markantní nárusty cen nemovitostí v uplynulých letech se investice do vlastního bydlení vyplatí.

Toto téma by si zasloužilo vlastní článek a myslím, že článků (různé kvality) zabývající se výhodností vlastního bydlení, je poměrně dost (například zde nebo zde).  Ve finále jde nicmnéně o především porovnání dvou čísel - nájmu na jedné straně a placení hýpoteky na straně druhé. Je nicméně nutné zahrnout do úvah i následující:
- úroky hypotéky jsou extremně nízké, ale nemusí (a spíše nebude) tomu být tak navždy, člověk ketrý si vezme hypotéku musí počítat s tím, že místo nádherných 1.8% p.a., bude muset platit 5% p.a., a to je ročně při 2 000 000 hypotéce změna měsíčních nákladů o více jak 5000Kč
- do vlastního bydlení je nutné investovat více než když jste v nájmu
- nájemnící jsou velice dobře zákonem chránení
- v nájmu je relokace za prací daleko jednodušší
- cena nájmu může růst nebo klesat stejně jako cena nemovitosti a úroky hypotéky

Pokud tedy uvažujete o vlastním bydlení, dobře si tento krok promyslete.


### Parametry bydlení
Pro někoho (především, kdo je v nájmu) může být zajimavé zauvažovat o nalezení jiného nájmu. Můžete mít štěstí a narazit na slušného pronajímatele, který bude upřednostňovat dlouhotrvající nájem se slušným nájemníkem a vy (ale i pronajímatel) ušetříte. V dané situaci (jaro 2021) opět vznikají nemovitostní fondy, lidi se snaží schovat peníze před inflací do nemovitostía roste počet lidí, kteří pronajímají. To může, stejně jako situace kolem COVIDu za pár měsíců stlačit ceny nájmů. Velice nerad spekluji, nicméně pravdou zůstáva, že podívat se po jiném nájmu se může vyplatit.

Nezapomeňte zauvažovat a dobře si spočítat id náklady na dopravu zejména za prací. Pro někoho, kdo musí každý den dojíždět za prací řadu kilometrů, může být výhodnější se přestěhovat blíže a platit vyší nájem, ale zároveň ušetřit více na dopravě. Naopak pro někoho (a je možné, že skrz zkušenosti s COVIDem, takových lidí bude čím dál víc), kdo může dělat z domu, může být výhodné pustit předražený nájem ve městě a přestěhovat se na venkov, kde ceny nájmu mohou být výrazně nižší.

Dlaším prametrem je velikost obývané plochy. Většina lidí si bohužel nedokáže představit bydlet v menším a smutnou pravdou zůstává, že většina lidí už teď bydlí v málém bytě. Na druhou stranu, znám množství lidí, kteří bydlí sami v třípokojovém bytě, což je možná (pokud chceme šetřit), je zbytečný přepych.

### Spolubydlení
Většina lidí má zašktulkované spolubydlení, jako něoc vhodného jen pro mladší ročníky. Pravdou ale je, že se stává spolubydlení jako zajímavá alternativa i pro starší lidi. Tento trend je především patrný na západě od naších hranic, ale můžeme se s ním setkat i u nás. Možná spolubydlení zajimavé řešení, jak uštřit i pro Vás.

Pokud bydlíte ve vlastním a máte více jak jeden pokoj, možná pro Vás může být zajímavé pronajmout jeden pokoj. Získáte tím nejen měsíční příjem, ale i novou zkušenost.

## Elektřina

### Dodavatel
Zkuste využít některý z webů na srovnání cen elektřiny. Možná Vás překvapí, že platíte víc než musíte. Nicméně zde pozor na delší závazky. Lepší může být se nevázat na dodavatele na několik let dopředu a nechat si možnost změny otevřenou.

### Stand-by mode
Hodně spotřebičů se tváří, že jsou "jako-by" vypnuté a neodebírá elektřinu. Opak je ale pravdou. Zkuste takové spotřebiče vypínat. Pokud máte na jednom místě takových spotřebičů více (monitory, wi-fi reproduktory ...), zkuste je připojit na prodlužovačku, která má tlačítko pro vypnutí. Jedním zmačknutím tlačítka, pak vše zapnete nebo vypnete.

### Energetické štítky
Když už je máme k dispozici, je dobré je využít. Upřednostněte spotřebiče, které deklarují úsporu energie. Nicméně pozor na cenu spotřebiče. ROzdíl mezi A+++ a A++ za 20 procentní navýšení ceny nemus9 stát.

### Nabíječky v zásuvkách
Schválně si sáhněte na nabíječku zapojenou v zásuvce. Je teplá? Právě jste zjistili, že topíte elektřinou přes nabíječku. TO není příliš hospodárné. Co nemusí být připojeno do sítě, ať raději není, pak máte jedinou jistotu, že spotřebič neodebírá energii. U nabíječek to platí bez vyjímky - vždy je odpojte.

### Spínací zásuvky
Dá se koupit cca za 100 Kč. Je možné ji nastavit aby nechala připojene spotřebiče odebírat elektřinu jen ve stanovené hodiny. Pokud tím například v noci odpojíte více spotřebičů, u kterých je zbytečné aby jely, když vy spíte, může se Vám investice do Spínací zásuvky rychle vrátit.

### Úsporné žárovky
Klasické žárovky jsou už většinou minulostí. Pokud s ní nechcete topit nahraďte je ideálně rovnou ledkovými - vydrží dlouho a jsou velicé úsporné.

### Denní světlo a zhasínání
Využívejte denní světlo (stáhněte žaluzie, travte čas v prosvětlených ístnostech) a zhasínejte po sobě. Toť vše.

### Nízký tarif
Věděli jste, že platíte v různé hodiny různou cenu za odebranou elektřinu? Zjistěte si u svého dodavatel elektřiny, kdy máte levnější elektřinu a zkuste pouštět náročnější spotřebiče během nízkého tarifu (většinou v nočních hodinách). Využijte pro to odložený start pokud ho Váš spotřebič má.


## Topení

### Větrání
Pokud větráte otevřete okno maximálně, ideálně udělejte průvan, ale ihned okno zavřete, jakmile se vzduch stihne vyměnit. Otevřene okno na škvírku, toho moc nevyvětrá a bude Vám jen zbytečně utíkat teplo.

### Nižší teplota
Někteří lidé maji zavilou přestavu, že pokud nebudou mít doma aspoň 24 stupňu Celsia, tak zmrznou nebo zahynou jinou strašnou smrtí. Není tomu tak. Pokud budeme mít přes zimní období 2-4 stupně méně pořád budeme mít komfotní teplotu. V ložnici, kde spíme navíc, může být teplota i nižší. Za každý stupeň dolů něco málo ušetříme.

### Termostaty
Pokud máme termostaty skombinované s hodinovým spínačem můžeme využít nastavení jiné teploty v noci a jiné ve dne.

### Kvalitní zateplení
Samozřejmostí je kvalitní zateplení domu a dobře izolované okna. Nicméně, pokud nemáme vyloženě staré okna a máme například 10 let staré dvouskla, do třískel nemá cenu investovat.

### Termokamera
Pokud máte možnost půjčte si termokameru a projeďte si z venku v noci váš dům nebo byt, možná najdete místa, kde je únik tepla s porovnáním s ostatními podobnými místy větší a bude možné toto místo lépe zaizolovat.

### PLastové okna a dveře
Plastové okna a dveře se časem zkroutí. Je možné, že se to stalo i Vašim oknům či dveřím. Důsledek je pak ten, že špatně izolují. Můžete je buďto zkusit seřídit, nebo někdy stačí například dveře zamykat nebo okno zavírat doopravdy až na doraz.

### Využití části domu
Pokud máte větší obytnou plochu oddělenou dveřmi, můžete zkusit využívat jen část teto plochy. Například v rodinném domě využívat jen jedno patro (aspoň v zimních měsících).

### Topení dřevem
Asi každý když jde v dnešní době do lesea, vidí, jak tam řádí dřevorubci - údajně kvůli kůrovci. Osobně bych radši viděl kdyby stormy zůstaly v lese. Slabou nicméně aspoň nějakou náplastí může být důsledek ten, že dřevo je v dnešní době doopravdy levné. Pokud máte krb (ideálně s rozvody do ostatních místností), zkuste ho v zimě využít ajko hlavní zdroj tepla.

## Voda
Voda je vzácnost. Pitná voda je ještě větší vzaácnost. Máme ohromné štěstí, že nedostatek vody zatím nepociťujeme. Jsou tu ale už první vlaštovky a vědci bijí na poplach. Pokud jste třicátníci, nebo mladší, máte šanci se dožít stavu, kdy nedostatek vody bude problém i u nás. Proto úpsorou vody neštříme jen naše peněženky, ale i oddalujeme tento neblahý čas, kdy sprchovat se každý den pitnou vodou nebo ji splachovat do záchodu, bude nemyslitelné. Snad to na zemi nikdy nebude vypadat jako na Arrakisu (todo link) v bájné Duně, ale už teď jsou samozřejmě místa na zemi, kde je voda ceněna daleko více než u nás a investuje se ve velkém do tehcnologií na preervaci a vyýrobu pitné vody- zeptjete se v Izrali.

Mimochodem, jen tak pro zajímavost, Michael Burry, správce velkého investičního fondu, který vidělal veliké peníze, tím, že si jako první všiml před rokem 2008, že hypotéky v americe jsou naprosto postavené na hlavu a předpověděl vpodstatě důvod finanční krize v roce 2008, nyní investuje podle svých slov "do vody". Voda je a bude čím dál větší vzácnost.

### Balená voda
Tento tip je trochu mimo a spíš spadá do jiné kategorie, ael zmiňuji i zde. Doopravdy nemá cenu kupovat balenou vodu. V porovnání s tou v kohoutku, je mnohonásobně dražší (při 100Kč za kubík vody z kohoutku nás stojí litr 10 haléřů, levná voda v plastu nás stoji například 3 koruny za litr, tzn. litr balené vody je 30x dražší) a jednak i udajně méně zdravá a neekologická (plasty).

### Splachování
Pokud to náhodou nevíte, poměrně hodně vody spotřebujete díky splachování na záchodě. V závisloti jak máte nastavené splachovnání může byt jedno spláchnutí 3-7 litrů. Pokud vezmeme průměr 5 litrů na spláchnutí, 5 lidí v domácnosti, a každý jde 5krát denně na záchod (fakt mám rád všechny čísla, nejen pětku, nekecám), tak taková rodina doslova a do písmene spláchne do záchodu každý měsíc  (při 100 Kč za kubík), 375 Kč.

Jak můžeme uspořit je například tak, že snížime objem vody na splachování. Pokud nám to není proti srsti, můžeme (teď pozor přijde šok), se jendou denně vyčurat ve sprše. 

### Protékáni
Zkontrolujte si všechny kohoutky a hlavně záchody jeslti Vám náhodou neprotákají. Opravu možná zvládnete sami a úspora Vás nemine.

### Sprchování a vana
Miluju sprchování a ještě víc válení v horké vaně. Asi nejsem sám. Je však potřeba si uvědomit že tato kratochvíle není zadarmo. Voda není zadarmo a teplá voda už vůbec ne. Zkusme nahradit dlouhé sprchy a plně napuštěné vany rychlou sprchou. Rychle namočit, vypnout sprchu, namydlit se, zapnout sprchu, spláchnout a za minutu můžu být venku. Válení ve vaně si nechat jako potěšení třeba jendou za měsíc (dobře tak jednou za 14 dní).

Pokud už si teplou vanu dopřejeme a je zima, můžeme nechat vodu ve vaně nevypuštěnou i potom co vylezeme (pozor ale na vlchkost). Teplo z vychladající vody se využije pro ohřev vzduchuv koupelně a nsáledně i v ostatních místnostech.

### Jimka, studna
Máte barák? Je možné u Vás postavit studnu? DOporučuji zvážit tuo investici, dokud to jde. Ideálně napojist studnu na rozvod vody v domě. POkud je voda nepoživatelná (zjistíte za úplatu po přinesení vzorku na hygieně), můžete zkusit zvážit vytvořrní sekundárního okruhu jen pro splachování. KDo staví nebo bude stavět, určitě si tento okruh nachystejte i když zatím studnu neplánujete. Já byl hloupý, neudělal jsem to a doteď v noci kvůli tomu občas roním slzy.

Pokud u Vás studna nejde, tak máte určitě střechu a okapy. Plocha střechy je schopná nachytat poměrně velké množství vody, které je možné svést do jímky a z ní čerpdle opět použít na splachovaní záchodů nebo (v případě existence sekundárního okruhu) splachování záchodů.

### Trávník
Kdysi jsem míval krásný zelený trávník. Toho jsem dosáhl tak, že jsem ho zalíval každý den. Teď už nemám krásný zelený trávník, ale nemrzí mě to. Zalevání trávniku vodou v létě, kdy je sucho není podle mě úplně cool. 

Pokud se na to podívám finančně, tak zalívat pitnou vodou z řádu je doopravdy úpplně mimo, i když neplatíme stočné. 

Pokud máme studnu nebo jímku je to o trochu lepší (po finanční stránce určitě), ale i zde můžeme aspoň koupit hodiny a čerpadlo na závlahu pouštět v noci.


## Pojištění
O pojisštění chystám samostaný článek. V tuto chvíli jen zmíním na první pohled banální, nícmeně ve finále zásadní pravidlo.

Nemá cenu se pojišťovat na zbytečnosti.

Příkladem může být Pojištění krátkodobá pracovní neschopnost. Naopak případ smrti nebo invalidity pokud máme rodinu, je z mého pohledu více než nutné.

## Jídlo

### Značky řetězců
Low wbudget značky/výrobky řetězců jsou většinou vyráběny ve stejném závodu a mají podobné složení jako ty, které jsou značkové a na které můžeme vidět každou chvíli někde reklamy. Jen jsou o něco levnější, mimo jiné kvůli nižším nákladům na marketing.

Je na každém z nás, zda tento trik na ušetření využít.

### Kdy jít nakupovat
Na nákup bychom měli chodi najezení. Zmenšuje to pravděpodobnost nákupu v afektu. Nebudou se nám sbíchat tolik sliny a koupíme jen to, co racionálně rozhodnem, že potřebujeme.

### Příprava na nákup
Je dobré mít sebou seznam, který si uděláme před nákup, tak že zkontrolujeme stav ledničky. Ještě lepší je když máme sebou seznam jehož základ vznikal po celý týden od posledního velkého nákupu. Následky mohou být:
- nebudeme kupovat věci, které máme a které by se třeba zkazily, protože je nestihneme sníst
- ušetříme čas na nákupu, protože nebudeme muset přemýšlet zda jsme na něco nezapomněli
- ušetříme za benzín, protože se nebudeme muset vracet z domu protože jsme zapomněli ještě koupit záchodový papír, který nám zítra dojde

### Skončíme s vyhazováním jídla
Následující může snížit pravděpodobnost, že budeme muset něco vyhazovat:
- udržujeme pořaádek v ledničce obecně
- máme košík nebo poličku vyhrazenou na rozdělané věci (šunka, sýr) a nebudeme rozdělávat další dokud se neujistíme, že nemáme stejný nebo podobný produkt už otevřený
- jednou za dva dny projdeme ledničku, zda nám něco neprochazí nebo zda tam nemáme tři dny starý řízek a uděláme si večeři ze zbytků 
- když je podle data na obalu nějaká surovina jako prošlá, neznamená to nutně, že je na vyhození. Zapojíme naše smysly a testneme. Nezapomeňte, že datum udává minimální trvanlivost.

### Sladkosti
Sladkosti jsou levné a jsou první na ráně jako svačinka pro děti nebo pro nás.Jejich nutriční hodnota je však mizivá a clekový dopad na zdraví negativní. Ušetřeme, a nekupujme sladkosti nebo aspoň omezme na nunté minimum pro děti. Následně ušetříte, za doktory (v rvní řadě za zubaře) a budete se cítit líp. Věděli jste, že cukr je v podstatě droga a někdy je označována za více nebezpečnou než cigarety, alkohol a lehké drogy typu tráva.

### Vlastní produkce
Máte zahrádku, nebo možnost někde něco pěstovat? ZKuste to. Při dnešních cenách zeleniny, se to může vyplatit. Budete vědět, co jíte a třeba Vás to bude i bavit.

### Křepelky
Tento berte z rezervou. Před nedávnem mně kamarád oznámil, že si jede kupovat křepelky a že je bude chovat. Chvíli jsem myslel, že si ze mě dělá srandu, protože sice má domeček, ale prakticky žádnou zahrádku. Pak jsem si, ale něco k tématu přečetl a už to neznělo jako, úplně špatný nápad. Křepelky, jsou tiché, mohou být pěstovány na malém prostoru, nejsou náchylné na nemoci atd. Odměnoujsou každý den sice malá ale velice zdravá vajíčka a za dva roky kvalitní maso bohaté na proteiny.

Osobně jsem na toto asi měkký, takže osobní zkušenost nemám, ale je řada webů, které se tomu věnuji.

### Jíme doma
Jak už jsem psal na jiném místě služby obecně jsou drahé. Trend navíc je a bude, že se ceny služeb budou zvyšovat ryhleji než například ceny surovin. Restaurace nejsou vyjímkou. Možná nám ale stačí si zajít do restaurace jen občas na večeři a brát to jako zážitek, než je využívat jako hlavní zdroj stravy. I ty meníčka už nejsou tak výhodné jak bývaly. Navařit o víkendu obědy na týden dopředu, je určitě zajimavá cesta. Pokud chceme čerstvé a nemáme čas ztrácet vařením moc času, můžeme zkusit zauvažovat o nějakém multifunkčním hrnci s časovačem, který umí takzvané pomalé vaření.

### Konec balené vody
Již jsem psal jind, ale zmiňuji i zde. Doopravdy nemá cenu kupovat balenou vodu. V porovnání s tou v kohoutku, je mnohonásobně dražší (při 100Kč za kubík vody z kohoutku nás stojí litr 10 haléřů, levná voda v plastu nás stoji například 3 koruny za litr, tzn. litr balené vody je 30x dražší) a jednak i udajně méně zdravá a neekologická (plasty).


## Náklady půjček
Obecně je dobré eliminovat maximum půjček. Obsluha dluhu nás totiž stojí peníze. Pokud je úrok větší než inflace (a to kromě hypotéky vostatě vždy je) platíme za vypujčené peníze nemalé částky.

### Hypotéka
Hypotéka je jediná půjčka, kterou může člověk dle mého mít. Úroky hypotéky jsou vždy v porovnání s ostatními půjčkami nejnižší možné. Nemovitostí zajištěné ůjčky jsou považovány, za bezpečné a úrok tak může být nícký. Navíc je hypotéka dotováná státem. Můžete si odečítat zaplacené úroky z daní. 

### Kreditní kary
Kreditní karty jsou zlo. Na první podhle mohou vypadat lákavě, kdykoliv si můžete půjčit peníze bez vyřizování, vše zaplatíte jednoduše atd. Ale přesně tohle je také kamenem úrazu. Pujčit s peníze by mělo být vždy s rozvahou. Bezúročné období u kreditky je krásné jen do té doby dokud si můžete být jistí, že stihnete vše řádně splatit. Pokud nestihnete, přichází poměrně velké platby na pokrytí dluhu a nikdo se s Vámi nebude bavit. Banky (a nyní nejen ty ale i řetězce) rádi nabízí kreditky, které na první pohled vyadají, že s nimi ušetříte - vrátí Vám jedno procento z útraty, sleví Vám zboží při dalším nákupu a podobně. Dle mého názoru je to jen další prvek sofistikované pasti jak z Vás udělat dlužníky. Nenechte se lapit.

### Spotřební úvěry a leasing
Nemáte na něco našetřené? Nekupujte to. Vyjímka je nemovitost jak jsem psal výše. Vše ostatní dokud na to nenašetříte jde oželet. Ať už jsou to věci, bez kterých si možná neumíme život představit, jako je  auto, pračka nebo dokonce lednička. Místo auto MHD a intergovaná doprava. Vypereme si u kamarádů pokud to jde. Ledničku koupíme starou v bazaru. Věci jako jsou dárky, oblečení, elektronika atd. jednoduše oželíme.

Vím, že to zní tvrdě a mnozí z vás teď kroutí hlavami (jak jako vyprat u kamarádů), ale přesně spotřební úvěry, kreditky a jiné vysokonákladové půjčky jsou hranicí mezi chudobou a relativní finanční samostatností. Nenechte se nalákat. Pokud už jste se nechali nalákat, první věc co udělejte je, že se těchto dluhů pokud možno co nejdříve zbavíte.

## Dárky
Pokud jste si dělali inventuru věcí, co máte doma a nepoužíváte,možná jste zjistili, že většia takových věcí jsou nevhodné dárky. ZKrátka Vám někdo něco (v dobré víře) dal, ale Vám e to nehodí, nelíbí nebo to nemáte jednoduše jak využít. Jak z toho ven?

### Model
Domluvte se s rodinou, na jedné z následujících věci:

- že si už nebudete dárky jendoduše mezi dospělými vůbec dávat (každý si může koupit za své, co potřebuje). Popřát si a udělat třeba rodinný oběd nebo výlet by dospělému mohlo stačit ke štěstí.
- že si budete dávat jen to, co si explicitně člověk přeje nebo ještě lépe, co potřebuje

 Z této domluvy ideálně vyjměte děti, ale pokud to finanční situace žádá, možná i děti můžou dostávat pouze jeden dárek od rodičůa zbytek rodiny jen popřeje.

### Ručně dělané dárky
Každý víme jaký nám udělá radost ručně vyrobený dárek od dětí. Osobně mě udělá podobnou radost ručně vyrobený dárek i od dospělého. Když mě manželka upletla svetr, byl jsem z tohoto dárku úplně nadšený a i když je to už 15 let, pořád na to rád vzpomínám a svetr mám doteďka. Když nám strejda s rodinou udělali mapu ČR, kam si přpínáčkama vyznačujeme, kde jsme s dětmi už byli, měli jsme z toho všichni radost včetně malých dětí. Když mně brácha nechal potisknout tričko s mou oblíbenou postavou ... . No asi víte kam mířím. Dárek nemusí být nákladný, nemusí být ani koupený, aby udělal radost.

### Investice
Zajímavým dárkem, může být investice. Co tím myslím. Může to být kus zlata, může ot být akcie (klidně na vašem účtě, jak nato budu psát v dalších článcích). Možná ne každému takový dárek udělá radost, takže pozor. Nicméně asi lepší než drahá voňavka, kterou obdarovaný nepoužívá.

### Přátelé a dárky
Rádi dáváme dárky i svým kamarádům. Máme je rádi, tak proč ne. Bohužel, dárky mezi kamárady může brzo přerůst v neúměrnou zátěž na naše finannce. Jednak kamarádu máme více. Kamarádi mají děti, kterým taky něco kupujeme. A brzo se dosatneme do stavu, kdy kupujeme někomu dárek každých 14 dnů. Dále je tu problém reciprocity. Lucka mě dala tady tu krásnou vázu, ta musela stát aspoň tisícovku. To ji musím taky něco dražšího koupit. Možná znáte?

Jeslti ano, co být ten statečný a s kamarádama se domluvit, že si prostě dárky dávat nebudete. Co víte, třeba si oddechnou i oni.

## Děti
Ošemetná kategorie. Svoje děti milujeme a chceme jim dopřát a nic jim neupírat. Od hraček, přes oblečení až po kroužky. Možná je dobré se ale zamyslet, co děti učíme pokud jim dopřáváme příliš mnoho. Ale protože teď se dostávám na tenký led tématu, jak vychovávat děti, kde se necitím jakkoliv povolán, tak další rozvahy nechám na každém z Vás.

## Zábava
Na co nám jsou peníze, když bysme je neměli za co utratit? Pokud za něco má cenu utrácet, co není mandatorní pro základní přežití, tak jsou to zážitky. Někdo by mohl dokonce říct, že zážitky nepřímo prodlužují život nebo zpomalují čas. Malé děti mají tolik nových zážitků, že jim čas plyne daleko pomaleji a to co je pro nás hodina pro ně je den. Ale i u zážitků můžeme šetřit peníze.

### Levné kvalitní zážitky
Jet na den do alp nebo vyrazit na den s dítětem na kolo do lesa na neprobádanou cestu? Jet do zábavního vodního parku s rodinou nebo jet vlakem k přírodnímu jezeru? Pro někoho možná jasné otázky s jasnými odpověďmi. Co se zde snažím říci je, že pro to, aby jsteměli zážitek na celý život nemusíte nutně investovat velké peníze. 
- Pokud rádi cestujete možná zjistíte, že v bezprostředním okolí místa, kde bydlíte, je plno zajimavých věcí, které jste ještě nenavštívili. Nebo jsou možná o kousíček dál, ale dá se tam dosatt vlakem (mimochodem. kdy jste naposledy jeli s rodinou či přáteli vlakem?)
- Pokud máte rádi filmy, nebo knížky možná Vás osloví volně dostupné klasiky v elektronické podobě. 
- Jeslti máte rádi divadlo, zkuste zajít na nějaké studentské představení.

### ALkohol a cigarety
Nechci aby se tento odstavec zvrhl v nějaké moralizování a navíc asi každému je jasné jak moc tyto věci lezou do peněz. Tak snad jen pár odrážek:
- když člověk nekouří a nepije ušteří nejen primarní náklady (cena cigaret a alkoholu), ale i sekundární (výlohy a léčení problémů, které mohou být následkem neuměřeného užívání si)
- ušetříte i za životní pojistku
- existují aplikace, které Vám pomůžou s odvykáním, kde ihned vidíte kolik jste daný den, týden, měsíc ušetřili

### Sport
Pokud rádi sportujete, možná zjistíte, že jít si zaběhat nebo se projet na kolo se vyrovná dnu na golfovém hřišti nebo hodině squashe. Místo posilovny zajít na nedaleké workoutové hřiště nebo si zacvičit doma není možná špatná alternativa. Jednoduše řečeno, jsou sporty drahé (platíme za hodinu nebo potřebujeme drahou spotřební výbavu) a jsou sporty levné. Zkuste si najít levný, který Váas bude bavit a naplňovat.

### Předplacené služby
Netflix, Spotify, Hulu, Amazon Prime, HBO Go, Audible, Lightroom, Office 365 ... no je toho spousta, co se dá předplatit a začít platit na měsíční bázi. Subscription model, kdy se platí průběžně za software a jeho obsah se pronajímá je čím dál více populární. Není divu, firmám se zlepšuje cash flow, lépe se plánuje atd. Subscription model se prosazuje i mimo softwarovou doménu (SaaS) a budeme se s ním setkávat čím dál častěji. Měsíční vynaložený obnos není velký. Když budeme chtit Office 365 na subscription zapplatíme měsíčně pár stovek a to nás přece nezabije, pořád lepší než zapplatit několik tisíc za krabicovou verzi. Je tomu ale tak opravdu? Každý si musí spočítat, co se mu vyplatí (pokud vůbec ještě existuje alternativa).

V každém případě je důležité si rozmyslet jeslti danu službu a její subskripci doopravdy potřebujeme. V měsíčních platbách se celkově zaplacená částka velice rychle nasčítá.

### Mobilní služby
Mobil do zábavy úplně nepatří, ale nechám ho zde. Hodně lidí využívá mobil velice aktivně a neváhá za něj měsíčně platit poměrně dost peněz. ASi před dvěma lety jsem se rozhodl s placením drahých účtů za telefon skončita přešel jsem zpět na předplacneou kartu. Nemám na mobilu ani internet a i kdyzž to byl ze začátku šok, musím, říct, že mě prakticky nechybí. Chce to trochu více plánování (stáhnu si článek co si chci přečíst, podívám se na předpoěď počasí, případně si stáhnu jizdní řád), ale doopravdy se zamyslete, proč mít nutně neustálé připojení k internetu.
Když potřebuji zavolat, tak se pokud to jde připojím na nějakou veřejnou wifi a volám přes whatsapp, viber nebo telegram, nebo zkrátka zavolám později. To samé zprávy. Pokud to nejde jinak, tak využiji kreditu s tím, že mám takový, u kterého vím, že za den při jakémkoliv používání (volání, sms i internet), nezaplatím víc jak nějakých 30 korun. Ale to jsem snad nikdy nevyužil.
Pokud už potřebujete volat, psát a brouzdat často, sežeňte si podpultový tarif (bude ale se závazkem na pár let), nebo zvažte šedého oprátora.

### Restaurace
Jak už jsem psal na jiném místě služby obecně jsou drahé. Trend navíc je a bude, že se ceny služeb budou zvyšovat ryhleji než například ceny surovin. Restaurace nejsou vyjímkou. Možná nám ale stačí si zajít do restaurace jen občas na večeři a brát to jako zážitek, než je využívat jako hlavní zdroj stravy. I ty meníčka už nejsou tak výhodné jak bývaly. Navařit o víkendu obědy na týden dopředu, je určitě zajimavá cesta. Pokud chceme čerstvé a nemáme čas ztrácet vařením moc času, můžeme zkusit zauvažovat o nějakém multifunkčním hrnci s časovačem, který umí takzvané pomalé vaření.

## Dovolená
Dovolená je důležitá, o tom není pochyb. Dovolená by se měla ideálně trávit mimo domov (aby se nám nepřipomínali věci co bysme měli dělat místo dovolenkování) a minimálně 14 dní v kuse (aby se mozek stačil vypnout a vůbec naběhnout na dovolenkovou vlnu). Dovolená může stát velké obnosy peněz.

### Ubytování na dovolené
Hodně lidí jezdi do krásných hotelů, kde ale ve finále stráví vždy akorát večer. Možností jak ušetřit je několik:
- můžeme sáhnout po levnějším ubytování, například penzionu
- můžeme využít služeb na výměnu domácností (např. https://www.couchsurfing.com/)
- můžeme využít již nototricky známé Airbnb a najít ubytování v soukromí, obzvláště u nových poskytovatelů, kteří potřebují nabrat hodnocení
- můžeme zkusit dovolenou ve stanu
- pronajmutí celé chaty společně s ještě jendou rodinnou, také může ušetřit dost peněz

### Stravování na dovolené
Tady žádné překvapení nečekejte. Jíst se musí. Jak ušetřit v tomto ohledu se nám nabízí vpodstatě jen jedna cesta - vařit si sami. Ještě před pár lety, to pro naši rodinu bylo úplné tabu. Vždyť, když jedu na dovolenou, tak si chci odpočinout a ne vařit, to dá rozum. Pak jsme to, ale zkusili a od té doby jezdíme na dovolené, kde si sami vaříme. Nejsou to žádné hostiny, prostě to co bysme si udělali doma. ZJistili jsme, že nás to nijak zvlášť neomezuje, spíš je u toho zábava - obzvlášť s dalšími kamárady a s dětmi, které pomáhají.

### Doprava na dovolenou
Zde bych snad jen zmínil, že nejenom letadlem a autem se dá cestovat. Pořád ještě funguje vlaková a autobusová doprava. Obzvlášť jeslti máte děti, doporučuji vyzkoušet. Hromadná doprava je dotovaná a určitě ušetříte. Navíc, když ne pro Vás, tak pro děti skoro určitě, je taková cesta vlakem zážitek.

Pokud si troufáte, můžete zkusit i stopování. Stopem jsme cestovali kdysi v americe a podkali tímto způsobem řadu skvělých lidí. Má to ale samozřejmě svá rizika, které asi netřeba rozebírat, takže s rozumem.

### Zážitky na dovolené
Pokud chceme ušetři na dovolené za zážitky, musíme ji už dopředu naplánovat tak, aby to bylo možné. Pojedeme třeb někam, kde je hezká příroda a budeme podnikat výlety po okolí. Místo do aqua parku půjdeme k přírodnímu jezeru, místo do zábavního parku pro děti jim vymyslíme noční hru nebo na zahradě zorganizujeme olympijské hry.

## Doprava

### Práce z domu
Díky situaci kolem COVIDu se ukazují slabé a silné stránky práce z domova. Je možné, že Váš bussines nebo Váš zaměstnavatel nebude nic namítat, když se domluvíte dlouhodobě na práci z domova alespoň pár dnů v týdnu. Dojíždění do práce většinou přeci něco stojí. Minimálně čas (a čas jsou peníze).

### Jezdíme na kole
Vozil jsem autem každé ráno mladší dcerku do školky a odpoledne zase zpět. Pak jsem absolvoval cestu opět autem do obchodu na nákup. Když jsem potřeboval na poštu opět jsem jel autem. Pak jsem navečer sedl na kolo a jel se projet. Asi víte kam mířím. Většina těchto kratších cest se dá absolvovat na kole. Na dítě stačí sedačka a na nákup gema na záda. Prostě kombinace nutnosti dopravy se sportováním, není špatná kombinace. Ze začátku jsem si připadal trochu jako exot, kdyzž jsem přijel do obchodu s ruksaakem na zádech, trochu spocený a helmou v podpaží, ale v poslední době mám dojem, že kolo jako dopravní prostředek (a ne jen jako sportovní vyžití) využívá, čím dál tím víc lidí (i na ty nákupy).

Pamatuji si, když jsem trávil v poslendím ročníku školy zimní semestr v Oulu ve Finsku, jak mě překvapilo, jak všichni jezdí na kole. Pravda celé město bylo moderně koncipované, kde prakticky každá silnice měla specíální pruh pro kola. Je ale potřeba si uvědomit, že zima v Oullu, znamená prakticky každý den -20 stupňů Celsia a prakticky permanentní led (měl speciální pneumatiky s malými kobovými výběžky, ale dalo se i na normální penumatice). Vždy, když se mě nechce někam jet na kole a mám nutkání sednout za volant, tak si na Oulu vzpomenu.

### Ojeté auto versus nové
Na toto téma se napsalo asi už mnohe. Obojí má své pro a proti. Jsem ale přesvědčen, že kupovat úplně nové auto je zbytečné. Cena nového auta hned po vyjetí ze salónu spadne o 10%. Navíc v ceně dnešních aut, dotujeme prodej elektrických aut. Osobně si rád tyto peníze nechám a třeba je zainvestuju. Pokud máte možnost koupit satrší auto, kde budete mít jistotu původu (od kamaráda, od někoho z rodinny), určitě tuto možnost nepropásněte. 

### Využití hromadné dopravy
Už jsme o tom psal. Věřejná doprava je dotovaná. Tzn. ať ji používáte nebo ne, stejně ji částěčně platíte, ze svých daní. Je škoda si službu za tyto již zaplacené peníze nevybrat. Ušetříte jednak peníze  a jednak snížite ekologickou zátěž. Další výhodou, je že na rozdíl od cesty autem se dá cesta vlakem využít k práci nebo ke čtění. 

Než jsem začal dělat z domu, jezdil jsem každý den půl hodiny vlakem do práce a zpět. Na cestě do práce jsem již pracoval a o to jsem dřív vyrzil zpět domů. Na cestě domů jsem buď dělal na svých projektech nebo si četl. Někdy se taky naskytla příležitost poznat někoho zajimávého a popovídat si. 

## Oblečení
Máme čtyři roční období a potřebujeme tak docela hodně typu oblečení. V tropických oblastech to mají v tomhle pohledu jednodušší, ale neměnil bych. Každé roční období má něco do sebe a těžko říct, které je to oblíbené. Ven asi budeme chodit ať už bud jaro, léto, podzim nebo zima.

 ### Dětské oblečení
 U dětí je to vcelku jednoznačné. Až na boty, nemá cenu kupovat nové oblečení. Pokdu nemáte po kom podědit, pak stačí využít second-handový obchod, kde hadříky na Vaše ratolesti můžete z pár peněz kupovat na kila.

 ### Specializované oblečení
 Je poměrně trendy mít na každou aktivitu speciální oblečení. Speciální obleček na Zumbu, speciální obleček na běhaní, bílý obleček na lyže (protože to musí ladit k lyžím), červený obleček na snowboard atd.

 Udělejme ale někde tlustou čáru. Jasně na kolo v létě nepůjdeme v teplákách, ale bundu na kolo můžeme mít tu samou co na běhání. Boty na sport na ven obecně můžeme mít možná jen jedny atd.

 ### Využití do roztrhání
Časy se mění. Dřív bylo normální si zašít díru na ponožkách nebo dát zaplatu na rifle. Nyní si radši koupíme za 30 korun nový pár nebo rovnou tucet. V některých případech může být, ale zašití fajn řešení a odklad nutné koupě nové věci. Doma jsem se domluvils se svoji dcerkou, že ji za každou zašitou věc zaplatím. Tady už se ekonomika vytrácí, ale proč ne? Naučí se zajímvou věc, vydělá si a mě pak nemusí být líto vyhodit mé (pravda trošku ošuntělé, al epořád funkční) věci.

## Domácnost
Do domácnosti se dá kupovat nepřeberné množství věcí. To máte nábytek, ledničky, pračky, televize, repráky, alexy, mixéry, trouby ... . Bez některých věcí už si ani život neumíme představit. Některé josu ale pořád přeci jen zbytné.

### Second-hand nábytek
Stejně jako plno jiných věcí se i nábytek dá koupit v second handu. Obzvláště věci pro děti, které nebudou za pár let vhodné, je super koupit z druhé ruky. Nebál bych se ale koupit i věci pro dospělé. Hodně lidí se nyní stěhuje a rádi se, při stěhování do nového zbaví svých zánovních věcí doslova za babku. ZKuste toho využít.

### Technické vychytávky
Člověk nestačí žasnout, co jsou lidi schopni vymyslet. Můžeme si koupit AI (Alexa, Siri ...), inteligentní reproduktory, na AI napojit zhasínání světel nebo žaluzií, teplo regulovat na dálku mobilem atd. Mám strašně rád tyto technologické vychytávečky, ale musím uznat, že většina produktů spadající do této kategorie je ve finále zbytečná, není levná a generuje další náklady do našho účtu za elektřinu.

### Kurvítka
Taky jste si všimlli, že spotřebič, který před dvaceti lety vydržel, bez větší údržby 15 let, nyní vydrží sotva půlku. Spotřebiče jsou doopravdy spotřební zboží, ale jsou zároveň levnější. Výrobci, aby nás donutili si pravidelně kupovat nové spotřebiče, instalují tzv. kurvítka, o kterých už bylo napsáno mnohé. To ale není jediný důvod - mají doopravdy i ochranou funkci. Spotřebič je dimenzovaný na určité kvantum použití, např. prací cyklus Moje zkušenost je taková, že jakmile kurvítko zabere a spotřebič se stane nepoužitelným, nemá moc cenu tyto spotřebiče dávat opravovat. Šikovný opravář Vám je shcopny kurvítko odpájet, ale za krátkou dobu odejde na spotřebiči něco zásadního a vy buď budete muset znovu platit opraváře nebo si koupit novou věc s tím, že už jste jendu opravu platili. Z mého pohledu je lepší koupit rovnou nový spotřebič a ideálně takový, který má prodlouženou záruku (ale pozor, musí být přím od výrobce) aspoň na pět let. 








