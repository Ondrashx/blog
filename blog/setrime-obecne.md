---
title: Šetříme - obecné tipy
description: 'Obecné tipy jak ušetřit. Vyzkoušejte pár tipů jak si vybudovat lepší morálku v utrácení, ať už se jedná o cokoliv.'
seoKeywords: 'osobní finance, finanční poradenství, šetříme'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-obecne
---

## Obecné tipy
Zde uvádím pár tipů, jak ušetřit, které jednak považuji za důležité a jednak se mně nehodí do žádné kategorie.

### Zpytování minulého roku
Nejdříve se podívejme do našeho dokumentu z předchozího článku [Děláme pořádek](./blog/delame-poradek), konkrétně na záložku výdaje.

U každé kategorie zkusme zvážit, zda není prostor pro to ušetřit. Žhavými kandidáty jsou především ty, kde si hned při podívání na měsíční průměrný výdaj řekneme, že _"to je nějak moc"_. Necháme si vypsat konkrétní platby za minulý rok pro danou kategorii a zkusíme identifikovat ty, které jsou _přes čáru_.

Jsou to především ty, které byly udělány v afektu a bez rozmyslu - může to být koupě něčeho:
- co nakonec nevyužíváme.
- co bylo zbytečně drahé
- co bylo nekvalitní (nepřečetli jsme si recenze například)
- co nám způsobilo další náklady

Takovéto cvičení, nám umožní se poučit a příště se odobných výdajů vyvarovat.

### Zdraví
Zdraví je, jak asi ve finále každý potvrdí, to nejdůležitější. Prevence je relativně levná záležitost, řešení následků je pak většinou nákladná záležitost. Rozhodně každému doporučuji využít našeho zdravotního systému a chodit na preventivní prohlídky. Můžete se na to podívat i následovně (toto není z mojí hlavy). Pokud by Vám někdo nabídl dvouleté povinné technické prohlídky pro Vaše auto zdarma, asi byste neváhali a nabídky využili. Proč nevyužít té samé možnosti pro technickou (preventivní) prohlídku vlastního těla "zdarma". Navíc si troufám tvrdit, že pro drtivou většinu z nás, je zdraví našeho těla důležitěkší, než zdraví našeho auta. Možnost preventivní dvouleté prohlídky zdarma každý máme a je doopravdy hloupost ji nevyužít. Pokud Vás nepřesvědčily argumenty výše, tak se na věc můžete podívat i tak, že v rámci plateb Vaší zdravotní pojišťovně jste za prohlídku vlastně, tak jako tak už zaplatili.

Samozřejmostí pro prevenci, je samozřejmě pohyb a rozumný příjem potravy, nicméně zde dám prostor jiným, více povolaným webům a odkážu Vás na články jiných autorů, které se zaměřují na zdravý životní styl.

### Domácí inventura
Zkuste se schválně podívat do Vaší skříně, komory, garáže, půdy ... prostě kamkoliv, kde skladujete věci. Zkuste vytipovat věci, které vůbec nepoužíváte nebo které vlastně vůbec nepotřebujete. Tipnu si, že u většiny z nás se bude jednat o zásadní procento celkově nastřádaných věcí. Může se jednat o nevhodné dárky, ale i naše vlastní koupě bez rozmyslu.

Toto cvičení nám opět trochu promluví do duše a třeba se příště rozhodneme nekupovat zbytečnosti nebo si koupi lépe rozmyslet. Případně nás donutí domluvit se s rodinou na jiném systému dávání dárků.

Pokud chcete jít ještě o krok dál zkuste, zrovna věci vyfotit a dát je na nějaký web k prodeji (facebook, bazoš, ...). Dřive v ČR existovala skvělá aplikace na mobil LetGo, která byla na toto ideální - bohužel v ČR už není dostupná.

### Využívání placených služeb
Co myslím pod pojmem služby? Například Holič, finanční poradce (a už je to tu zas), hlídání dětí, drobné opravy, sekání trávy atd. Vtěšinu těchto věcí (ale samozřejmě, že ne každý všechny) jsme schopni zvládnout sami. Pár příkladů ...

- koupíme si za 1000Kč holicí strojek a budeme se stříhat doma sami nebo někoho poprosíme
- děti pohlída babička, budeme dělat z domu, do města je vezmeme sebou, nebo poprosíme starší dceru sousedů, možná něco málo zaplatíme, ale aspoň utužíme sousedksé vztahy
- o financích si rozhodujeme sami, protože víme, že se o ně nikdo tak dobře nepostará jako my
- sekání trávy, ostříhání stromů, výměnu žárovky ve světle auta, výměna splachování ... zvládneme sami pomocí videa z internetu a ještě se přitom něco naučíme a budeme mít (po hodině nadávání na sebe i na tenhle blbý článek, který nám to poradil) aspoň dobrý pocit

### Prodej starých věcí
Určitě máte doma plno starých nepotřebných věcí. Zkuste je dát na nějaký web k prodeji (facebook, bazoš, aukro ...). Dřive v ČR existovala skvělá aplikace na mobil LetGo, která byla na toto ideální - bohužel v ČR už není dostupná.

### Porovnávače
Kupujete něco většího? Ledničku, pračku nebo aspoň mixér, či sluchátka? Využijte jeden z porovnávačů cen, ale zkuste využít i klasický vyhledávač a 

- najděte si recenze, odborné i od kupujících a vemte si z nich to podstatné
- najděte si nejlevnější cenu, ale nezapomeňte započítat i cenu dopravy a zahrňte do úvah i původ výrobku (ne každý mobil nebo pračka je určen pro ČR) či případné dárky (obal k mobilu, který byste stejně nakonec kupovali)

### Funkce
Potřebujete doopravdy ve svém mobilu, pračce, mixéru, kotli nebo autě fuknci XYZ. Většinou doopravdy ne. Pokud ji potřebujete nedá se nahradit jinou cestou? Krásným příkladem, je například navigace v autě. V dněšní době má každý mobil, kde je navigace zdarma a mnohdy daleko lepší než ta v autě. Držák na mobil stojí pár korun a bude se hodit i na jiné věci.

Pravdou je, že většinou doopravy žádné extra funkce nepotřebujeme, auto ma spolechlivě jezdit a ne mě masírovat záda nebo pouštět videa. Stejně tak nepotřebuju karbonové kolo, které je o kilo lehčí (za cenu několika tisíc).

Další pravdou je, že většina těchto extra funkcí či vlastností je to, co posouvá cenu o podstatné procento směrem výše a rychle se to nasčítá.

Někdy také může znamenat extra funkce či vlastnost zvýšení nároků na správu (dražší auto, dražší náhradní díly).

Zkrátka, v jednoduchosti je většinou krása.

### Poslední model a značka aneb ješitnost a dobrý pocit
Potřebuji poslední model a nakousnutou hrušku ve znaku? Opět si troufám tvrdit, že ne.

Nejdříve k poslednímu modelu. Obzvlášť u technologických serepatiček, znamená dnes včera. Každou chvíli se vydávají nové modely, které jsou neúmerně drahé oproti modelům z minulého roku. Podobná situace je u lyží, kol, aut atd. Doopravdy nemá cenu do této velice pomívijé veličiny jakkoliv lít naše tvrdě vydělané peníze.

Možná Vám tato koupě na chvíli udělá radost, ale opravdu jen na chvíli. Poté Vám možná spíše zbyde hořký pocit z vyhozených peněz a díra na bankovním účtu. Raději si jděte zaběhat, pohrát s dětmi nebo se podívat na západ slunce. Naplní Vás to déle trvajícím hezkým pocitem a zadarmo.

Nyní ke značce. Chápu, že někteří lidi si nemohou pomoct. Potřebují na tričku fajfku, na kalhotách pumu, na hodinkách korunku a na autě aspoň čtyři propojené kruhy, jinak nemá cenu ráno ani vstávat. Pro ty z nás, kteří ale chtěji šetřit a investovat raději do budoucnosti naší a našich dětí asi bude lepší, když budeme mit tričko bez fajfky, kalhoty bez pumy, hodinky bez korunky a na autě jen jeden kruh a v něm indiána.

Pozn. Zrovna píšu na MacBook Air, na hodinky, kam jsem se před chvíli podíval (a bylo půl hodiny po půlnoci) je zezadu taky logo nakouslého jablka. Takže tady kážu možná trochu vodu a piju víno. Na druhou stranu obojí bylo dárek a ze svého bych si to za tu cenu nekoupil.

### Sousedi a kamarádi
Oooo ta závist a společenský tlak. Ne nadarmo se říká, pokud chceš být neštastý, srovnávej se s ostatními. V práci přidělené auto je jen fábie - no s tím moc parády na ulici nenadělam. Říká Vám to něco? Možná nekomu ano. 

Pokud chceme nakupovat prakticky ,bez emocí a ušetřit, musíme se od závislosti na srovnávání se s ostatními a od potřeby "udělat dojem", co nejvíce oprostit.

### Čína
Objevili jste už AliExpress, Wish a spol? Počkáte si sice měsíc, ale něco co normálně stojí dolarů 20 vy koupíte za 2. Blbouni, co kupují originál, che. No možná, ne tak rychle. Pokud dám bokem politiku a možná morální stránku věci, tak je minimálně dobré rozlišovat mezi výrobky co tyto uber-levne obchody umí a co ne. Nakpujete elektroniku - byl bych radši opatrný. Nakupujete oblečení - asi v pohodě, jen pozor na velikosti. Nakupujete nový plastový pásek na hodinky - asi v pohodě, na tom se moc pokazit nedá.

Osobně už na těchto obchodech nenakupuji, takže možná se situace za posledních pár let změnila. Věřím ale, že pokud se na věc člověk dívá pouze z finančního hlediska a umí  vtom chodit, dá se občasným nákupem na těchto obchodem ušetřit nějaké ty peníze.

### Reklamace
Prakticky od jakéhokoliv nákupu je dobré si schovat účtenku nebo ji aspoň vyfotit. Záručáky ztrácet nebo si je nenechat vyplnit od eShopu taky neni dobrý nápad. Nezapomínejte, že dvouletou záruku zakotvenou v občanském zákoníku Vám nikdo zadarmo nedává, zaplatíte si za ni v ceně výrobku. Je nechytré ji nevyužít, pokud nastane stav, před kterým Vás má chránit.

Stejně tak se nebojte reklamovat zboží, kde cítíte, že by mohlo dojít k nějakému konfliktu nebo otázkam, zda máte nárok. Prodali Vám zkažené maso v obchodě? Běžte ho vrátit. Nebo ještě lépe pošlete své dítě ať se otrká.
