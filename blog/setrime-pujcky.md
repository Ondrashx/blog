---
title: Šetříme - půjčky
description: 'Jak snižit náklady na půjčky. Obecně je dobré eliminovat maximum půjček. Obsluha dluhu nás totiž stojí peníze. Pokud je úrok větší než inflace (a to kromě hypotéky vpodstatě vždy je) platíme za vypujčené peníze nemalé částky.'
seoKeywords: 'osobní finance, finanční poradenství, šetříme, půjčky'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-pujcky
---

## Náklady půjček
Obecně je dobré eliminovat maximum půjček. Obsluha dluhu nás totiž stojí peníze. Pokud je úrok větší než inflace (a to kromě hypotéky vpodstatě vždy je) platíme za vypujčené peníze nemalé částky.

### Hypotéka
Hypotéka je jediná půjčka, kterou může člověk dle mého mít. Úroky hypotéky jsou vždy v porovnání s ostatními půjčkami nejnižší možné. Nemovitostí zajištěné půjčky jsou považovány za bezpečné a úrok tak může být nízký. Navíc je hypotéka dotováná státem. Můžete si odečítat zaplacené úroky z daní. 

### Kreditní kary
Kreditní karty jsou zlo. Na první pohled mohou vypadat lákavě, kdykoliv si můžete půjčit peníze bez vyřizování, vše zaplatíte jednoduše atd. Ale přesně tohle je také kamenem úrazu. Pujčit si peníze by mělo být vždy s rozvahou. Bezúročné období u kreditky je krásné jen do té doby, dokud si můžete být jistí, že stihnete vše řádně splatit. Pokud nestihnete, přichází poměrně velké platby na pokrytí dluhu a nikdo se s Vámi nebude bavit. 

Banky (a nyní nejen ty ale i řetězce) rádi nabízí kreditky, které na první pohled vyadají, že s nimi ušetříte - vrátí Vám jedno procento z útraty, sleví Vám zboží při dalším nákupu a podobně. Dle mého názoru je to jen další prvek sofistikované pasti, jak z Vás udělat dlužníky. Nenechte se lapit.

### Spotřební úvěry a leasing
Nemáte na něco našetřené? Nekupujte to. Vyjímka je nemovitost jak jsem psal výše. Většina ostatních věcí, dokud na to nenašetříte, jde oželet. Ať už jsou to věci, bez kterých si možná neumíme život představit, jako je  auto, pračka nebo dokonce lednička. Místo auta použijeme MHD a intergovanou dopravu. Vypereme si u kamarádů pokud to jde. Ledničku koupíme starou v bazaru. Věci jako jsou dárky, oblečení, elektronika atd. jednoduše oželíme.

Vím, že to zní tvrdě a mnozí z vás teď kroutí hlavami (jak jako vyprat u kamarádů???), ale přesně spotřební úvěry, kreditky a jiné vysokonákladové půjčky jsou hranicí mezi chudobou a relativní finanční samostatností. Nenechte se nalákat. Pokud už jste se nechali nalákat, první věc co udělejte je, že se těchto dluhů pokud možno co nejdříve zbavíte.
