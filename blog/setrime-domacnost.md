---
title: Šetříme - domácnost
description: 'Jak snižit náklady na domácnost. Využití věcí z druhé ruky, potřeba technických novinek, atd.'
seoKeywords: 'osobní finance, finanční poradenství, šetříme, domácnost'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-domacnost
---

## Domácnost
Do domácnosti se dá kupovat nepřeberné množství věcí. To máte nábytek, ledničky, pračky, televize, repráky, alexy, mixéry, trouby, hřebíky ... . Bez některých věcí už si ani život neumíme představit. Některé jsou ale pořád přeci jen zbytné.

### Second-hand nábytek
Stejně jako plno jiných věcí se i nábytek dá koupit v second handu. Obzvláště věci pro děti, které nebudou za pár let vhodné, je super koupit z druhé ruky. Nebál bych se ale koupit i normální nábytek. Hodně lidí se nyní stěhuje a rádi se při stěhování do nového zbaví svých zánovních věcí doslova za babku. Zkuste toho využít.

### Technické vychytávky
Člověk nestačí žasnout, co jsou lidi schopni vymyslet. Můžeme si koupit AI (Alexa, Siri ...), inteligentní reproduktory, na AI napojit zhasínání světel nebo žaluzií, teplo regulovat na dálku mobilem atd. Mám strašně rád tyto technologické vychytávečky, ale musím uznat, že většina produktů spadající do této kategorie je ve finále zbytečná, není levná a generuje další náklady do našeho účtu za elektřinu. Některých jsem se zbavil a nechybí mně.

### Kurvítka
Taky jste si všimlli, že spotřebič, který před dvaceti lety vydržel, bez větší údržby 15 let, nyní vydrží sotva půlku? Spotřebiče jsou doopravdy spotřební zboží, ale jsou zároveň levnější. Výrobci, aby nás donutili si pravidelně kupovat nové spotřebiče, instalují tzv. kurvítka, o kterých už bylo napsáno mnohé. To ale není jediný důvod - mají doopravdy i ochranou funkci. Spotřebič je dimenzovaný na určité kvantum použití, např. prací cyklus. Moje zkušenost je taková, že jakmile kurvítko zabere a spotřebič se stane nepoužitelným, nemá moc cenu tyto spotřebiče dávat opravovat. Šikovný opravář Vám je schopny kurvítko odpájet, ale za krátkou dobu odejde na spotřebiči něco zásadního a vy buď budete muset znovu platit opraváře nebo si koupit novou věc s tím, že už jste jednu opravu platili. Z mého pohledu je lepší koupit rovnou nový spotřebič a ideálně takový, který má prodlouženou záruku (ale pozor, musí být přímo od výrobce) aspoň na pět let. 


