---
title: Šetříme - doprava
description: 'Jak snižit náklady na dopravu.Jezdíme do práce, na nákup, děti vozíme do školy a kroužků. Někteří z nás si možná připadají, že mají druhé povolání - taxikaření.'
seoKeywords: 'osobní finance, finanční poradenství, šetříme, doprava'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-doprava
---

## Doprava
Jezdíme do práce, na nákup, děti vozíme do školy a kroužků. Někteří z nás si možná připadají, že mají druhé povolání - taxikaření. Za každým ujetým kilometrem se navíc skrýváji nějaké výdaje. Pokud jedeme autem, není to jen cena pohonných hmot, ale musíme započítat i pojištění, servis, odpis hodnoty auta atd. Jde to i jinak?

### Práce z domu
Díky situaci kolem COVIDu se ukazují slabé a silné stránky práce z domova. Je možné, že Váš zaměstnavatel nebude nic namítat, když se domluvíte dlouhodobě na práci z domova alespoň pár dnů v týdnu. Dojíždění do práce většinou přeci něco stojí. Minimálně čas (a čas jsou peníze).

### Jezdíme na kole
Vozil jsem autem každé ráno mladší dcerku do školky a odpoledne zase zpět. Pak jsem absolvoval cestu opět autem do obchodu na nákup. Když jsem potřeboval na poštu, opět jsem jel autem. Asi víte kam mířím. Většina těchto kratších cest se dá absolvovat na kole. Na dítě stačí sedačka a na nákup gema na záda. Prostě kombinace nutnosti dopravy se sportováním, není špatná kombinace. Ze začátku jsem si připadal trochu jako exot, když jsem přijel do obchodu s ruksakem na zádech, trochu spocený a helmou v podpaží, ale v poslední době mám dojem, že kolo jako dopravní prostředek (a ne jen jako sportovní vyžití) využívá, čím dál tím víc lidí (i na ty nákupy).

Pamatuji si, když jsem trávil v posledním ročníku školy zimní semestr v Oulu ve Finsku, jak mě překvapilo, jak všichni jezdí na kole. Pravda celé město bylo moderně koncipované, kde prakticky každá silnice měla specíální pruh pro kola. Je ale potřeba si uvědomit, že zima v Oulu, znamená prakticky každý den -20 stupňů Celsia a permanentní led (měli speciální pneumatiky s malými kovovými výběžky, ale dalo se i na normální penumatice). Vždy, když se mně nechce někam jet na kole a mám nutkání sednout za volant, tak si na Oulu vzpomenu.

### Ojeté auto versus nové
Na toto téma se napsalo asi už mnohé. Obojí má své pro a proti. Jsem ale přesvědčen, že kupovat úplně nové auto je zbytečné. Cena nového auta hned po vyjetí ze salónu spadne (v závislosti na značce atd.) o 10%. Navíc v ceně dnešních aut dotujeme prodej elektrických aut. Osobně si rád tyto peníze nechám a třeba je zainvestuju. Pokud máte možnost koupit satrší auto, kde budete mít jistotu původu (od kamaráda, od někoho z rodiny), určitě tuto možnost nepropásněte. 

### Využití hromadné dopravy
Už jsem o tom psal. Věřejná doprava je dotovaná. Tzn. ať ji používáte nebo ne, stejně ji částěčně platíte ze svých daní. Je škoda si službu za tyto již zaplacené peníze nevybrat. Ušetříte peníze a snížite ekologickou zátěž. Další výhodou, je že na rozdíl od cesty autem se dá cesta vlakem využít k práci nebo ke čtění. 

Než jsem začal dělat z domu, jezdil jsem každý den půl hodiny vlakem do práce a zpět. Na cestě do práce jsem již pracoval a o to jsem dřív vyrzil zpět domů. Na cestě domů jsem buď dělal na svých projektech nebo si četl. Někdy se taky naskytla příležitost poznat někoho zajimávého a popovídat si. 
