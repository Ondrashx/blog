---
title: Šetříme - voda
description: 'Jak snižit náklady na vodu. Vdou je potřeba šetřit nejen kvůli naší peněžence, ale i kvůli naší budoucnosti. Pojďme se podívat jak na to.'
seoKeywords: 'osobní finance, finanční poradenství, šetříme, voda'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-voda
---

## Voda
Voda je vzácnost. Pitná voda je ještě větší vzácnost. Máme ohromné štěstí, že nedostatek vody zatím nepociťujeme. Jsou tu ale už první vlaštovky a vědci bijí na poplach. Pokud jste třicátníci, nebo mladší, máte šanci se dožít stavu, kdy nedostatek vody bude problém i u nás. Proto úsporou vody nešetříme jen naše peněženky, ale i oddalujeme tento neblahý čas, kdy sprchovat se každý den pitnou vodou nebo ji splachovat do záchodu, bude nemyslitelné. Snad to na zemi nikdy nebude vypadat jako na Arrakisu v bájné [Duně](https://cs.wikipedia.org/wiki/Duna_(kni%C5%BEn%C3%AD_s%C3%A9rie)), ale už teď jsou samozřejmě místa na zemi, kde je voda ceněna daleko více než u nás a investuje se ve velkém do technologií na prezervaci a výrobu pitné vody- zeptjete se v Izrali.

Mimochodem, jen tak pro zajímavost, Michael Burry, správce velkého investičního fondu, který vidělal veliké peníze, tím, že si jako první všiml před rokem 2008, že hypotéky v americe jsou naprosto postavené na hlavu a předpověděl vpodstatě důvod finanční krize v roce 2008, nyní investuje podle svých slov "do vody". Voda je a bude čím dál větší vzácnost.

### Balená voda
Tento tip je trochu mimo a spíš spadá do jiné kategorie, ale zmiňuji i zde. Doopravdy nemá cenu kupovat balenou vodu. V porovnání s tou v kohoutku, je mnohonásobně dražší (při 100Kč za kubík vody z kohoutku nás stojí litr 10 haléřů, levná voda v plastu nás stoji například 3 koruny za litr, tzn. litr balené vody je 30x dražší) a jednak i udajně méně zdravá a neekologická (plasty).

### Splachování
Pokud to náhodou nevíte, poměrně hodně vody spotřebujete díky splachování na záchodě. V závisloti jak máte nastavené splachovnání může byt jedno spláchnutí 3-7 litrů. Pokud vezmeme průměr 5 litrů na spláchnutí, 5 lidí v domácnosti, a každý jde 5krát denně na záchod (fakt mám rád všechny čísla, nejen pětku, nekecám), tak taková rodina doslova a do písmene spláchne do záchodu každý měsíc  (při 100 Kč za kubík), 375 Kč.

Jak můžeme uspořit je například tak, že snížime objem vody na splachování. Pokud nám to není proti srsti, můžeme (teď pozor přijde šok), se jednou denně vyčurat ve sprše. 

### Protékáni
Zkontrolujte si všechny kohoutky a hlavně záchody jestli Vám náhodou neprotákají. Opravu možná zvládnete sami a úspora Vás nemine.

### Sprchování a vana
Miluju sprchování a ještě víc válení v horké vaně, obzvlášť v zimě. Asi nejsem sám. Je však potřeba si uvědomit že tato kratochvíle není zadarmo. Voda není zadarmo a teplá voda už vůbec ne. Zkusme nahradit dlouhé sprchy a plně napuštěné vany rychlou sprchou. Rychle namočit, vypnout sprchu, namydlit se, zapnout sprchu, spláchnout a za minutu můžu být venku. Válení ve vaně si nechat jako potěšení třeba jednou za měsíc (dobře tak jednou za 14 dní).

Pokud už si teplou vanu dopřejeme a je zima, můžeme nechat vodu ve vaně nevypuštěnou i potom co vylezeme (pozor ale na vlhkost). Teplo z vychladající vody se využije pro ohřev vzduchu v koupelně a nsáledně i v ostatních místnostech.

### Jimka, studna
Máte barák? Je možné u Vás postavit studnu? Doporučuji zvážit tuto investici, dokud to jde. Ideálně napojit studnu na rozvod vody v domě. Pokud je voda nepoživatelná (zjistíte za úplatu po přinesení vzorku na hygieně), můžete zkusit zvážit vytvořrní sekundárního okruhu jen pro splachování. Kdo staví nebo bude stavět, určitě si tento okruh nachystejte i když zatím studnu neplánujete. Já byl hloupý, neudělal jsem to a doteď v noci kvůli tomu občas roním slzy.

Pokud u Vás studna nejde, tak máte určitě střechu a okapy. Plocha střechy je schopná nachytat poměrně velké množství vody, které je možné svést do jímky a z ní čerpadlem využít (v případě existence sekundárního okruhu) na splachování záchodů nebo aspoň na zalévání zahrady.

### Trávník
Kdysi jsem míval krásný zelený trávník. Toho jsem dosáhl tak, že jsem ho zalíval každý den. Teď už nemám krásný zelený trávník, ale nemrzí mě to. Zalevání trávniku vodou v létě, kdy je sucho není podle mě úplně cool. 

Pokud se na to podívám finančně, tak zalívat pitnou vodou z řádu je doopravdy úpplně mimo, i když neplatíme stočné. 

Pokud máme studnu nebo jímku je to o trochu lepší (po finanční stránce určitě), ale i zde můžeme aspoň koupit hodiny a čerpadlo na závlahu pouštět v noci.
