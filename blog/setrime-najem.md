---
title: Šetříme - nájem
description: 'Jak snižit náklady na bydlení. Bydlení tvoří více jak čtvrtinu z celkových nákladů pro většinu domácností. Toto je opravdu vysoké procento a je těžké s tím něco dělat.'
seoKeywords: 'osobní finance, finanční poradenství, šetříme, nájem, bydlení'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-najem
---

## Bydlení - Hypotéka a Nájem
Bydlení tvoří více jak čtvrtinu z celkových nákladů pro většinu domácností. Toto je opravdu vysoké procento a je těžké s tím něco dělat. Možná pro pár z Vás budou aplikovatelné následující tipy.

### Vlastní bydlení
Na západě není normální, že má každý své vlastní bydlení. A tento trend se prosazuje i u nás. Se zánikem střední třídy, ubývá lidí, kteří si mohou vlastní bydlení dovolit. Troufám si ale tvrdit, že i přes markantní nárusty cen nemovitostí v uplynulých letech se investice do vlastního bydlení vyplatí.

Toto téma by si zasloužilo vlastní článek a myslím, že článků (různé kvality) zabývající se výhodností vlastního bydlení, je poměrně dost. Ve finále jde nicméně především o porovnání dvou čísel - nájmu na jedné straně a placení hýpoteky na straně druhé. Je nicméně nutné zahrnout do úvah i následující:
- úroky hypotéky jsou extremně nízké, ale nemusí (a spíše nebude) tomu být tak navždy, člověk ketrý si vezme hypotéku musí počítat s tím, že místo nádherných 1.8% p.a., bude muset platit 5% p.a., a to je ročně při 2 000 000 hypotéce změna měsíčních nákladů o více jak 5000Kč
- do vlastního bydlení je nutné investovat více než když jste v nájmu
- nájemnící jsou velice dobře zákonem chránení
- v nájmu je relokace za prací daleko jednodušší
- cena nájmu může růst nebo klesat stejně jako cena nemovitosti a úroky hypotéky

Pokud tedy uvažujete o vlastním bydlení, dobře si tento krok promyslete.


### Parametry bydlení
Pro někoho (především, kdo je v nájmu) může být zajimavé zauvažovat o nalezení jiného nájmu. Můžete mít štěstí a narazit na slušného pronajímatele, který bude upřednostňovat dlouhotrvající nájem se slušným nájemníkem a Vy (ale i pronajímatel) ušetříte. V dané situaci (jaro 2021) opět vznikají nemovitostní fondy, lidi se snaží schovat peníze před inflací do nemovitostí a roste počet lidí, kteří pronajímají. To může, stejně jako situace kolem COVIDu za pár měsíců stlačit ceny nájmů. Velice nerad spekuluji, nicméně pravdou zůstáva, že podívat se po jiném nájmu se může vyplatit.

Nezapomeňte zauvažovat a dobře si spočítat i náklady na dopravu zejména za prací. Pro někoho, kdo musí každý den dojíždět za prací řadu kilometrů, může být výhodnější se přestěhovat blíže a platit vyší nájem, ale zároveň ušetřit více na dopravě. Naopak pro někoho (a je možné, že skrz zkušenosti s COVIDem, takových lidí bude čím dál víc), kdo může dělat z domu, může být výhodné pustit předražený nájem ve městě a přestěhovat se na venkov, kde ceny nájmu mohou být výrazně nižší.

Dalším parametrem je velikost obývané plochy. Většina lidí si bohužel nedokáže představit bydlet v menším a smutnou pravdou zůstává, že většina lidí už teď bydlí v málém bytě. Na druhou stranu, znám množství lidí, kteří bydlí sami v třípokojovém bytě, což je možná (pokud chceme šetřit) zbytečný přepych.

### Spolubydlení
Většina lidí má zaškatulkované spolubydlení, jako něco vhodného jen pro mladší ročníky. Pravdou ale je, že se stává spolubydlení jako zajímavá alternativa i pro starší lidi. Tento trend je především patrný na západ od naších hranic, ale můžeme se s ním setkat i u nás. Možná je spolubydlení zajimavé řešení, jak ušetřit i pro Vás.

Naopak, pokud bydlíte ve vlastním a máte více jak jeden pokoj, možná pro Vás může být zajímavé pronajmout jeden pokoj. Získáte tím nejen měsíční příjem, ale i novou zkušenost.
