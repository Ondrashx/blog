---
title: Šetříme - jídlo
description: 'Jak snižit náklady na jídlo. Říká se sice, že na jídle se ušetřit nedá - jíst se zkrátka musí. Zkusme ale přeci jen najít pár triků, jak na jídle ušetřit. '
seoKeywords: 'osobní finance, finanční poradenství, šetříme, jídlo'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-jidlo
---


## Jídlo
Určitě jste slyšeli pojem nutriční hodnota. Jídlo s malou nutriční hodnotu, může být předražené a naopak. Rozdílů schováných za cenou potravin je však více. Říká se sice, že na jídle se ušetřit nedá - jíst se zkrátka musí. Zkusme ale přeci jen najít pár triků, jak na jídle ušetřit. 

### Značky řetězců
Low budget značky/výrobky řetězců jsou většinou vyráběny ve stejném závodu a mají podobné složení jako ty, které jsou značkové a na které můžeme vidět každou chvíli někde reklamy. Jen jsou o něco levnější, mimo jiné kvůli nižším nákladům na marketing.

### Kdy jít nakupovat
Na nákup bychom měli chodit najezení. Zmenšuje to pravděpodobnost nákupu v afektu. Nebudou se nám sbíhat tolik sliny a koupíme jen to, co racionálně rozhodneme, že potřebujeme.

### Příprava na nákup
Je dobré mít sebou seznam, který si uděláme před nákupem tak, že zkontrolujeme stav ledničky a spížky. Ještě lepší je když máme sebou seznam jehož základ vznikal po celý týden od posledního velkého nákupu. Následky mohou být:
- nebudeme kupovat věci, které máme a které by se třeba zkazily, protože je nestihneme sníst
- ušetříme čas na nákupu, protože nebudeme muset přemýšlet, zda jsme na něco nezapomněli
- ušetříme za benzín, protože se nebudeme muset vracet z domu, protože jsme zapomněli ještě koupit záchodový papír, který nám zítra dojde

### Skončíme s vyhazováním jídla
Následující může snížit pravděpodobnost, že budeme muset něco vyhazovat:
- udržujeme pořádek v ledničce obecně
- máme košík nebo poličku vyhrazenou na rozdělané věci (šunka, sýr, máslo ...) a nebudeme rozdělávat další dokud se neujistíme, že nemáme stejný nebo podobný produkt už otevřený
- jednou za dva dny projdeme ledničku, zda nám něco neprochazí nebo zda tam nemáme tři dny starý řízek a uděláme si večeři ze zbytků 
- když je podle data na obalu nějaká surovina jako prošlá, neznamená to nutně, že je na vyhození. Zapojíme naše smysly a testneme. Nezapomeňte, že datum udává _minimální_ trvanlivost.

### Sladkosti
Sladkosti jsou levné a jsou první na ráně jako svačinka pro děti nebo pro nás. Jejich nutriční hodnota je však mizivá a celkový dopad na zdraví negativní. Ušetřeme, a nekupujme sladkosti nebo aspoň omezme na nunté minimum pro děti. Následně ušetříte, za doktory (v první řadě za zubaře) a budete se cítit líp. 

Věděli jste, že cukr je v podstatě droga a někdy je označována za více nebezpečnou než cigarety, alkohol a lehké drogy.

### Vlastní produkce
Máte zahrádku, nebo možnost někde něco pěstovat? Zkuste to. Při dnešních cenách zeleniny, se to může vyplatit. Budete vědět, co jíte a třeba Vás to bude i bavit. Navíc to je BIO (nálepku si musíte udělat ale sami).

### Křepelky
Tento tip berte s rezervou. Před nedávnem mně kamarád oznámil, že si jede kupovat křepelky a že je bude chovat. Chvíli jsem myslel, že si ze mě dělá srandu, protože sice má domeček, ale prakticky žádnou zahrádku. Pak jsem si, ale něco k tématu přečetl a už to neznělo jako, úplně špatný nápad. Křepelky, jsou tiché, mohou být pěstovány na malém prostoru, nejsou náchylné na nemoci atd. Odměnou jsou každý den sice malá, ale velice zdravá vajíčka a za dva roky kvalitní maso bohaté na proteiny.

Osobně na toto nemám moral, takže osobní zkušenost nemám, ale je řada webů, které se tomu věnují.

### Jíme doma
Jak už jsem psal na jiném místě, služby obecně jsou drahé. Trend navíc je a bude, že se ceny služeb budou zvyšovat ryhleji než například ceny surovin. Restaurace nejsou vyjímkou. Možná nám ale stačí si zajít do restaurace jen občas na večeři a brát to jako zážitek, než je využívat jako hlavní zdroj stravy. I ty meníčka už nejsou tak výhodné jak bývaly. Navařit o víkendu obědy na týden dopředu, je určitě zajimavá cesta. Pokud chceme čerstvé a nemáme čas ztrácet vařením moc času, můžeme zkusit zauvažovat o nějakém multifunkčním hrnci s časovačem, který umí takzvané pomalé vaření.

### Konec balené vody
Již jsem psal jinde, ale zmiňuji i zde. Doopravdy nemá cenu kupovat balenou vodu. V porovnání s tou v kohoutku, je mnohonásobně dražší (při 100Kč za kubík vody z kohoutku nás stojí litr 10 haléřů, levná voda v plastu nás stoji například 3 koruny za litr, tzn. litr balené vody je 30x dražší) a jednak i udajně méně zdravá a neekologická (plasty).

