---
title: Šetříme - elektřina
description: 'Jak snižit náklady na elektřinu. Množství elektrických spotřebičů neustále roste. Cena elektřiny se rozhodně nesnižuje. Tím se nám neustále zvyšují náklady na elektřinu. Můžeme s tím něco dělat?'
seoKeywords: 'osobní finance, finanční poradenství, šetříme, elektřina'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-elektrina
---
## Elektřina
Množství elektrických spotřebičů neustále roste. Cena elektřiny se rozhodně nesnižuje. Tím se nám neustále zvyšují náklady na elektřinu. Můžeme s tím něco dělat?

### Dodavatel
Zkuste využít některý z webů na srovnání cen elektřiny u jednotlivých dodavatelů. Možná Vás překvapí, že platíte víc než musíte. Nicméně zde pozor na delší závazky. Lepší může být se nevázat na dodavatele na několik let dopředu a nechat si možnost změny otevřenou.

### Stand-by mode
Hodně spotřebičů se tváří, že jsou "jako-by" vypnuté a neodebírájí elektřinu. Opak je ale pravdou. Zkuste takové spotřebiče vypínat. Pokud máte na jednom místě takových spotřebičů více (monitory, wi-fi reproduktory ...), zkuste je připojit na prodlužovačku, která má tlačítko pro vypnutí. Jedním zmačknutím tlačítka, pak vše zapnete nebo vypnete.

### Energetické štítky
Když už je máme k dispozici, je dobré je využít. Upřednostněte spotřebiče, které deklarují úsporu energie. Nicméně pozor na cenu spotřebiče. Rozdíl mezi A+++ a A++ za 20 procentní navýšení ceny nemusí stát.

### Nabíječky v zásuvkách
Schválně si sáhněte na nabíječku zapojenou v zásuvce. Je teplá? Právě jste zjistili, že topíte elektřinou přes nabíječku. To není příliš hospodárné. Co nemusí být připojeno do sítě, ať raději není, pak máte jedinou jistotu, že spotřebič neodebírá energii. U nabíječek to platí bez vyjímky - vždy je odpojte.

### Spínací zásuvky
Dá se koupit cca za 100 Kč. Je možné ji nastavit aby nechala připojene spotřebiče odebírat elektřinu jen ve stanovené hodiny. Pokud tím například v noci odpojíte více spotřebičů, u kterých je zbytečné aby jely, když vy spíte, může se Vám investice do Spínací zásuvky rychle vrátit.

### Úsporné žárovky
Klasické žárovky jsou už většinou minulostí. Pokud s ní nechcete topit nahraďte je ideálně rovnou ledkovými - vydrží dlouho a jsou velicé úsporné.

### Denní světlo a zhasínání
Využívejte denní světlo (stáhněte žaluzie, travte čas v prosvětlených místnostech) a zhasínejte po sobě. Toť vše.

### Nízký tarif
Věděli jste, že platíte v různé hodiny různou cenu za odebranou elektřinu? Zjistěte si u svého dodavatele elektřiny, kdy máte levnější elektřinu a zkuste pouštět náročnější spotřebiče během nízkého tarifu (většinou v nočních hodinách). Využijte pro to odložený start pokud ho Váš spotřebič má.
