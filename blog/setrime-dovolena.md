---
title: Šetříme - dovolena
description: 'Jak snižit náklady na dovolené. Na dovolené většinou utrácíme jinak než během všedních dní. Někdy si ale chceme dopřát dovolenou, která nás nebude stát majlant.'
seoKeywords: 'osobní finance, finanční poradenství, šetříme, dovolená'
published: true
publishedDate: '8.března 2021'
isBlog: false
img: '../assets/blogs/setrime/setrime-l.jpg'
imgSmall: '../assets/blogs/setrime/setrime-s.jpg'
order: 4
slugs:
    - setrime-dovolena
---

## Dovolená
Dovolená je důležitá, o tom není pochyb. Měla by se ideálně trávit mimo domov (aby se nám nepřipomínali věci co bysme měli dělat místo dovolenkování) a minimálně 14 dní v kuse (aby se mozek stačil vypnout a vůbec naběhnout na dovolenkovou vlnu). Dovolená může stát velké obnosy peněz.

### Ubytování na dovolené
Hodně lidí jezdi do krásných hotelů, kde ale ve finále stráví vždy akorát večer. Možností jak ušetřit je několik:
- můžeme sáhnout po levnějším ubytování, například penzionu
- můžeme využít služeb na výměnu domácností (např. https://www.couchsurfing.com/)
- můžeme využít již nototricky známé Airbnb a najít ubytování v soukromí, obzvláště u nových poskytovatelů, kteří potřebují nabrat hodnocení
- můžeme zkusit dovolenou ve stanu
- pronajmutí celé chaty společně s ještě jednou rodinnou, také může ušetřit dost peněz a navíc se zažije více srandu

### Stravování na dovolené
Tady žádné překvapení nečekejte. Jíst se musí. Jak ušetřit v tomto ohledu se nám nabízí vpodstatě jen jedna cesta - vařit si sami. Ještě před pár lety, to pro naši rodinu bylo úplné tabu. Vždyť, když jedu na dovolenou, tak si chci odpočinout a ne vařit, to dá rozum. Pak jsme to, ale zkusili a od té doby jezdíme na dovolené, kde si sami vaříme. Nejsou to žádné hostiny, prostě to co bysme si udělali doma. Zjistili jsme, že nás to nijak zvlášť neomezuje, spíš je u toho zábava - obzvlášť s dalšími kamárady a s dětmi, které pomáhají.

### Doprava na dovolenou
Nejen letadlem a autem se dá cestovat. Pořád ještě funguje vlaková a autobusová doprava. Obzvlášť jeslti máte děti, doporučuji vyzkoušet. Hromadná doprava je dotovaná a určitě ušetříte. Navíc (když ne pro Vás, tak pro děti skoro určitě) je taková cesta vlakem zážitek.

Pokud si troufáte, můžete zkusit i stopování. Stopem jsme cestovali kdysi v americe a potkali tímto způsobem řadu skvělých lidí. Má to ale samozřejmě svá rizika, které asi netřeba rozebírat, takže s rozumem.

### Zážitky na dovolené
Pokud chceme ušetřit na dovolené za zážitky, musíme ji už dopředu naplánovat tak, aby to bylo možné. Pojedeme třeba někam, kde je hezká příroda a budeme mít k dispozici zahradu. Budeme podnikat výlety po okolí. Místo do aqua parku půjdeme k přírodnímu jezeru, místo do zábavního parku pro děti jim vymyslíme noční hru nebo na zahradě zorganizujeme olympijské hry.
